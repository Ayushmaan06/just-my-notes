# Історія України. Університетський конспект 2014 року :ukraine:

[TOC]

...

# IV тема. Україна в другій половині 17 ст. Період Руїни

## План

План теми:

1. Причини руїни та її початковий етап 1657-1663;
2. Події руїни на Правобережжі в 60х-80х роках 17 століття та їх наслідки.
3. Руїна на Лівобережжі в 60х-80х роках. Устрій Гетьманщини.  

## Причини руїни та її початковий етап 1657-1663

*28.03*

## Події руїни на Правобережжі в 60х-80х роках 17 століття та їх наслідки

## Руїна на Лівобережжі в 60х-80х роках. Устрій Гетьманщини

1672 — Конотопські статті: повторили Глухівські статті. Самойлович намагався об’єднати всі українські землі під своєю булавою: і запорожців, і правобережжя. Тож він поновлює війну з турками та поляками. Але Росія знов не спромоглася визволити правобережжя і підписує з поляками у **1686 році “Вічний Мир”**. За ним Росії відходило Лівобережжя, Київ, Запоріжжя. А Правобережжя до Польщі.

1687 арештували Самойловича та відправили у Сибір (про всяк випадок).

**1687(-1708)** — признається Іван Мазепа. У 1687 він підписує з Росією Коломацькі статті (повторили попередні). Вважається, що початок гетьманування Мазепи — кінець Руїни.

Висновок: наслідку Руїни на Лівобережжі не були такими руйнівними як на Правобережжі. Тому на Лівобережжі залишається козацька держава “Гетьманщина”.

Устрій Гетьманщини:

1. Столиця Гетьманщини — Батурін.  
2. Ділиться на 10 полків.  
3. Мала свій, своє військо — реєстр 30 тисяч.
4. Мала свою судову систему та законодавство.
5. Селяни були вільними в той час як селяни Російської Імперії були закріпачені.   

# V тема. Українські землі та особливості їх розвитку в 19 столітті

## План

План теми:

1. Зміни в адмінистративно-територіальному устрою України наприкінці 18-початку 19 століття.
2. Криза феодального ладу та причини буржуазних реформ в українських землях російської імперії другої половини 19 століття.
3. Особливості буржуазних реформ 60х-70х років 19 століття в українських землях та їх значення.

## Зміни в адмінистративно-територіальному устрою України наприкінці 18-початку 19 століття

1708 — антиросійський наступ Івана Мазепи. Як наслідок Росія починає урізати автономію Гетьманщини. Це проявилося у тому, що в **1764** році тогочасна цариця Катерина ІІ ліквідує посаду гетьмана і примусила останнього гетьмана Кирила Розумовського скласти булаву.

Для управління Україною замість гетьмана була створена друга малоросійська колегія (перша у 1722 р.) під керівництвом маршала Румянцева.

В 1781 році були ліквідовані полки. Замість них ввели губерні. А в 1783 було ліквідовано козацький реєстр. В тому ж році ліквідували судочинство, українські закони та було запроваджено кріпацтво (той же рік).

Таким чином, Гетьманщина як автономна одиниця була остаточно знищена. А її території поділили на три губернії: Полтавську, Чернігівську, а потім Харківську. 

На півдні України, в район іЗапорізьскої Січі, в 1775 році Катерина дала наказ зруйнувати Січ (Підпилинську або Новак). Територію Січі поділили на губернії: Катеринославську, Херсонську, а на місці кримсько-татарського ханства, яке Росія захопила в 1783 році, створили Таврійську губернію.

Частина козаків прийняла російську пропозицію, інші пішли до Туреччини та заснували Задунайську Січ. Останнім кошовим отаманом був Петро Калнишевський.

Що було із Правобережжям? В середині 18 століття Річ Посполита ослабла і три великі держави почали її ділити: Росія, Австрійська Імперія, Прусія. Три поділи:

1. 1772 рік — Західна Україна, Галичина та Буковина, відійшли до Австрії.
2. 1793 рік — Правобережжя (Київщина, Східна Волинь, Поділля, Брацлавщина) переходитьдо Росії. Його поділили на три губернії: Київська, Подільська, Волинська. В складі Російської Імперії Лівобережжя, Правобережжя та південь. Усе це — **Над****д****ніпрянська Україна**.
3. 1795 рік — Україна вже поділена.

Таким чином, українські землі були поділені між двома імперіями:

- Західна Україна — Австрія.
- Наддніпрянська — Російська Імперія.

## Причини буржуазних реформ Олександра ІІ

Причини:

1. Техніко-економічна відсталість від Заходу, яка була обумовлена існуванням кріпацтва, що в свою чергу спричиняло низьку працездатність праці.
    Найбільш яскраво вона проявила себе у поразці Росії в Кримській війні (1854-1856 р.). Бойові дії проводили на Чорному Морі. Союзники мали паровий флот, Росія — парусний. Також союзники мали нарізну зброю, а Росія — гладкоствольну. Росія втратила право мати флот на Чорному Морі, фортеці та її роль впала.
2. Росія мала застарілу форму правління. Це викликало невдоволення ліберальної опозиції, яка вимагала долучитися до влади у вигляді інституту парламентаризму, закріпити права людини (в особі народжуваності). Буржуазії та інтелігенція хотіли до влади. Цар прагнув заспокоїти опозицію, створити сучасний суд і армію, місцеве самоврядування, наздогнати країни Заходу.
3. Розгортання в країні селянського руху.  

Збільшилась кількість повстань селян, що прагнули позбутися кріпацтва. За першу половину 19 століття в Україні відбулося 2400 повстань. В 50х роках відбуваються два найбільших селянські виступи:

1. 1855 р., “Київська Козаччина”. Повстання селян Київської губернії.
2. 1856 р., “Похід в Таврію за волею”. Охопив селян Катеринославської та Херсонської губернії.

Цар намагався продовжувати реформи не допустивши загальної селянської революції.

### Селянська реформа

Дата: 18 лютого 1861.

Центральною реформою Олександра ІІ (1855-1881) стає Селянська реформа. **18 лютого 1861** видається маніфест, що скасував кріпацтво в Російській імперії.

В Україні було 11 млн. селян-кріпаків:

1. 5.5 млн були поміщицькими. Їх звільнили (звільнення державних та удільних селян проходило легше ніж поміщицьких).
2. Державні селяни. Не звільнили (звільнили тільки у 1866 р.).
3. Удільними (особисто в царській родині).  Не звільнили (звільнили тільки у 1863 р.).

Поміщицькі селяни отримували поділ землі. Земля давалася за викуп (примітка: десятина — ледь більше гектара). Розмір цього селянського наділу   був в різних регіонах різний:

- На Правобережжі селянам давали від 2-2.5 десятини.
- На Лівобережжі — 3-4.5 десятини.
- На Півдні — 3-6.5 десятини.

Мінімальний прожитковий мінімум був 5 десятин. 94% отримали менше нього. 

В середньому селянин платив 150 карбованців. Цар запропонував початковий внесок у 20%. Інші гроші сплачує дворянину за селянина держава. Потім 49 років селяни сплачували платежі державі під 6% річних. До 1906 сплатили 400 млн. карбованців. 20% селян сплатили все і купували землю у інших.

Реформа передбачала, що селяни не ставали одразу вільними, бо 2-5 років потрібно було працювати на поміщика. Цей стан речей занедбав, бо у багатьох не було грошей на внесок.

Селяни були зобов'язаними до 1881 року. 400 українських селян звільнили взагалі, бо це були слуги на панському дворі. Зв. без землі, вони втратили.

На Правобережжі реформа мала специфіку:

1. Селяни сплачували на 20% менше викупу.
2. Стан гилич. Заб селян — 1863
3. Не було відрізків землі.  

В 1863 було повстання польської шляхти на Правобережжі. Уряд боявся, що українці підтримують поляків.

Позитивне значення реформи:

- Реформа фактично ліквідувала рабство і 11 млн. рабів стали вільними.
- Реформа відкрила шлях ринковим, товарно-грошовим відносинами.
- Розшарування селян на бідноту (50%), середників (30%) та заможних (20%). В результаті формується робітничий клас із бідняків та буржуазія із заможних селян.
- Реформа сприяла завершенню технічного перевороту. До кінця 80 завершується промислова революція.
- Реформа сприяла прискоренню процесу урбанізації. В результаті відсоток міського населення України виріс з 10 до 13%. Більшість міст до 20 тисяч були маленькими. Інші: Одеса — 400 тисяч, Київ — 250 тисяч, Харків — 175 тисяч, Катеринослав — 113 тисяч.

Негативне значення реформи:

- Реформа залишила недоторканими феодальні пережитки в особі великого поміщицького землеволодіння.
- Переважна більшість селян страждала від малоземелля чи безземелля, тобто не перетворилася на господарів, власників.

### Земська реформа

Дата: 1 січня 1864 р.

Означала **запровадження самоврядування** населення на селі. Дворяни, селяни, духовенство обирали орган самоврядування.

Проводилися земські збори — представницький орган. Обиралося від 10 до 100 людей, земських гласних. Обиралися на 2 роки.

Земська управа — виконавчий орган. Виконували наступну роботу: освітню, медичну справу, надання селянам агрономічної допомоги.

Все населення обкладалося податком у розмірі 1/10 від доходів.

Земство діяло під пильним контролем губернаторів, які могли скасувати будь-яке рішення земства.

На Правобережжі земська реформа була введена пізніше, у 1911 році.

### Міська реформа

Дата: 1870 р.

Реформа запроваджує самоврядування в містах.

В 1870 міське населення, яке мало приватну власність (нерухомість), мало право обирати орган самоврядування (3-4%).

Міська дума — представницький орган. До 70 гласних. Обиралися на 4 роки.

Міська управа — виконавчий орган. І думу, і управу очолював міський голова. Функції: освітня, медична справа, благоустрій міста.

На Правобережжі міська реформа була проведена в 1875 році.

### Судова реформа

Дата: 20 листопада 1864 р.

Це була найліпша та найпрогресивніша з реформ:

1. Вона створила гласний незалежний безстановий суд. Переважно судові засідання (усі охочі приходили). Він був незалежним: судді не підкорювалися місцевій владі.
2. Ввели адвокатуру.
3. На суді відбувався судовий процес (наприклад, з промовою прокурора).
4. Слідство відділили від поліції, щоб не було зловживань.
5. Ввели суд присяжних (колегія із 12 осіб). Вони виносили вердикт, а суддя виносив вирок. Механізм був проти тиску на суд присяжних. Саме такий механізм стає важливим для незалежності суду.
6. Створена нова судова система:

- - Нижня ланка — мировий суд (судив один суддя). Займався невеличким 	справами.
  - Окружний суд. Існував в великих містах (як Катеринославі). В ньому діяла колегія присяжних та три 	судді.
  - Судова палата — апеляційна інстанція (де можна було надавати 	скарги щодо окружного суду). Була в Одесі, Києві, Харькові.

На Правобережжі судова реформа мала свої особливості:

- Мирові судді призначалися особисто Міністром юстиції.
- Судів присяжних не було.

### Освітня реформа

Дата: 1863 р. (вища освіта, університетська реформа), 1864 р. (реформа середньої школи)

Університетська реформа:

1. Дозволяла усім навчатися в університеті.
2. Ввели автономію університетів, тобто передбачала, що рада університету сама обирала собі ректора, професорів. 	
3. Існував бюджет університету, стипендії були від університету. У 80ті плата становила 50 карбованців на рік. 	
4. Існував університетський суд.  
5. Студентів селян в університеті було небагато.  
6. В Україні було лише троє університетів: Харківський (1805), Київський (1834), Одеський (1865).  
7. Вчити з 1878 приймаються жінки, але тільки на курси. До цього вчили тільки чоловіки.
8. В університеті чотири факультети: фізико-математичний, історико-філологічний, юридичний, медичний.

Університетська реформа призвела до збільшення студентів, з 1200 до 4000.

Реформа середньої школи:

1. Вивела нову систему навчання. Створили гімназії: класичні (8 класів) та реальні (7 класів).
2. Класичні готували людей в університети, упор був на вивчення гуманітарних наук.
3. Реальні готували до технічних закладів.
4. Навчання було платне: 2 карбованця на місяць. Навчатися могли всі, проте в селян не було грошей.
5. Всього було 150 гімназій (за ставним принципом). В Катеринославі перша жіноча гімназія в 1865 р, Маріїнська. Заснована Риндовською Олександрою.  

На кінець 19 століття тільки 21% був грамотним.

### Військова реформа

Дата: 1874 р.

(Прочитати)

### Висновки

Таким чином, реформи Олександра ІІ означали, що царська Росія починає перетворюватися на буржуазну. Модернізували частково устрій країни, але вони залишилися незавершеними і були непослідовними. Вони залишили абсолютизм (абсолютна монархія).

> ## Семінар. Україна в першій половині 19 ст. 
>
> ### Масонський рух
>
> > Чутки. (?)
>
> Окрім селянських повстань 1856 року "Походу у Таврію за волею" та повстання Устима Кармелюка були ще невдоволені кризою феодально-кріпосницької системи. Зростає опозиційність самодержавної влади. Це призвело до виникнення масонських лож, які були об'єднаннями невдоволеною ліберальної еліти.
>
> Масонство походить ще з середньовіччя. Його перші паростки - цехова організація, корпорація каменярів-будівельників. Перша масонська організація - 1742 у селі Вишнівці, що на Волині.
>
> Масонські ложі (або "майстерні") виникали переважно в містах, оскільки до їх складу входили елітні верстви населення. Майстерні в Києві, Харкові, Одесі, Полтаві, Чернігові.
>
> Типовою особливістю масонських лож була перевага інтернаціонального над раціональним. Мета: створення всесвітнього наднаціонального братства, де усі б були рівними.
>
> Методи діяльності були зовсім різними в окремих регіонах України:
>
> - На Правобережжі масони, а головним чином польська шляхта, були за відновлення польської держави, до якої б входила Правобережна Україна, а деякі масони пропагандували звільнення від утисків і були за створення загально-слов'янської держави на чолі із Україною.
> - На Лівобережжі масони намагалися залучити дворянство до опозиційного всеросійського руху. Проте і тут не всі цього хотіли, бо, наприклад, харківська ложі були прихильниками релігійно-етнічного русла: самовдосконалення та вдосконалення ближніх у воєнній кар'єрі.
>
> > Лукашевич був прибічником ідеї відокремлення України до Польщі.
>
> Наслідки:
>
> - 1822 - царський уряд, відчуваючи загрозу, видав указ про заборону всіх таємних організацій та гуртків, і, насамперед, масонських лож.
> - 1826 - Микола І підтверджує чинність височайшого указу.
> - 1849 - по всій Російській Імперії від чиновників до викладачів брали підписку про невходження до масонських лож.
>
> Отже, масонський рух був значно слабкіший у Європі, бо не було чітких ідей, концепції як такої, усе діяло в межах лож і проходило пасивно, ідеї не були узгоджені і тому масонський рух не змінив суспільно-політичний стан.
>
> ### Декабристський рух. Діяльність таких організацій як "Союзу благоденства", "Південного товариства" та "Товариства об'єднаних слов'ян"
>
> > Декабристи - дворяни-революціонери.
>
> Причина: криза феодально-кріпосної системи.
>
> 1818 - Київ стає центром зустрічей "Союзу благоденства".
>
> 1821 - союз було ліквідовано та філіал Тульчинська управа створює "Південне товариства". Її лідером став Павло Пестель. Це товариство мало дуже великий вплив на Україну (101 особа входила з управи). Вони були в союзі з "Північним товариством" (Петербург). 
>
> У Північному були документи: "Конституція" Муравйова. У Південного був документ "Руська Правда" П. Пестеля. У цих проєктів була спільна мета: повалення самодержавства, демократизація суспільного ладу. Спільний шлях досягнення мети - воєнний переворот.
>
> Зміст "Руської Правди":
>
> - після повалення самодержавства Росія ставала республікою;
> - встановлювалася диктатура тимчасового уряду;
> - надавалось виборче право для всіх чоловіків, які досягли 20 років;
>
> Пестель вважав, що Малоросія не зможе бути самостійною.
>
> 1823 - "Товариство об'єднаних слов'ян" (60 осіб).
>
> Документи: "Правила об'єднаних слов'ян", "Клятва об'єднаних слов'ян". Мета документів: боротьба за скасування кріпацтва, повалення самодержавства, подолання деспотизму панівного режиму.
>
> Ідея товариства полягала в тому, щоб звільнити слов'янські народи з під гніту самовладдя та об'єднатися у федеративний союз (Росія, Польща, Сербія і т.д.).
>
> 1825 - помирає Олександр І.
>
> 14 грудня 1825 - присяга військ та сенату Миколі І. Члени Північного товариства повстали в Петербурзі, проте повстання було придушено (не було підготовки та не було єдності).
>
> 29 грудня 1825 - Васильківська управа на чолі із С. Муравйовим-Апостолом та М. Бестужевим-Рюміним підняли повстання в Чернігівському полку. "Православний катехізис" - документ, який читали перед боєм. Проте через невпевненість та нерішучість вони програли.
>
> ###  Кирило-Мефодіївське товариство
>
> > Вікі: перша українська таємна політична організація, спиралася на традиції українського визвольного й автономістського руху.
>
> 1846 - поява в Києві Кирило-Мефодієвського товариства.
>
> Концепція товариства передбачала:
>
> - створення демократичної федерації християнських республік;
> - знищення царизму і скасування кріпосного права;
> - утвердження в суспільстві демократичних прав;
> - досягнення рівності у правах культури, освіти і т.д.;
> - поширення християнського ладу на весь світ.
>
> Програмні документи народжувалися в дискусіях:
>
> - національні ідеї відстоював Куліш;
> - соціальні - Шевченко;
> - загально-людські - Костомаров.
>
> Учасники бачили різні шляхи проведення поглядів у життя, від ліберально-поміркованого реформізму до революційних методів боротьби. Вони читали лекцій. У 1846 році П. Куліш видає історичний твір "Повість про український народ".
>
> Навесні 1847 року товариство було викрито та розгромлено. Проте влада вважала товариство несерйозним, бо була вузька сфера впливу, нечисленність організації та культурницький характер. Проте в творах і документах товариства побачили антимонархічний шлях, тому усі члени без суду потрапили на заслання.

# VІ тема. Українські землі на початку ХХ-го століття

## План

1. Причини розгортання революційної кризи. Події революції 1905-1907х років. Та їх значення.

2. Виникнення та діяльність українських політичних партій.

1. ###### Столипінська аграрна реформа (1906) (семінар).

## Причини революції. Події революції 1905-1907х років. Та їх значення.

### Причини революції

Причини:

1. Невирішеність аграрного питання:

   - Селяни страждали від малоземелля та безземелля.

   - Продовжували виплачувати великі викупні платежі.

   - Була дуже висока ціна оренди.

   **Вимоги**:

   - Всі землі передати тим, хто на них працює.
   - Зменшити ціну на оренду та відмінити платежі.

   Особливо становище селян погіршилось внаслідок голоду 1901 року на лівому березі. Це викликало повстання селян Чернігівщини та Харківщини в **1902**. Повстання придушили, але невдоволення залишилось.

2. Невирішеність робітничого питання (450 тисяч):

   - Це фактично необмежений робочий день, 14 годин. 1897 обмежили до 11.5 годин.
   - Дуже низька заробітна плата - 15-17 карбованців на місяць.
   - Прожитковий мінімум: на рік 250 карбованців на одного робітника.
   - Були заборонені страйки та профспілки.

   **Вимоги**:

   - 8-годинний робочий день.

   - Підняти зарплатню до прожиткового мінімуму.

   - Дозволити проведення профспілок.

     Особливо робітників погіршила економічна криза 1900-1903. Результат: масове закриття підприємств, на Донбасі звільнили кожного п'ятого робітника. 1903 - загальний політичний страйк робітників.

3. Загальне політичне безправ'я:

   - Не було законів, якими би захищали права людей.
   - Не було народного представлення, парламенту.
   - Не було конституції.

   Цим перш за все не були задоволені інтелігенція, буржуазія (ліберали) та робітники. Проявом їх невдоволення стала так звана "Банкетна компанія" 1904 року: коли ліберали збиралися на банкети в ресторанах на сорокаліття судової реформи, банкети перетворювалися на політичні мітинги.

4. Невирішеність національного (українського) питання: царський уряд не визнавав існування окремого українського народу і української мови.

   1863 року з'явився Валуєвський циркуляр, який забороняв використання української мови в освіті та у школах; забороняв друкувати наукові та освітні підручники українською мовою.

   **1876 року Емський указ**, який тотально забороняв усе українське:

   - Не можна друкувати.
   - Не можна завозити книжки з інших країн.
   - Не можна говорити на вулиці українською.

   Таким чином, фактично існував жорсткий національний гніт. Проявляли своє невдоволення перш за все інтелігенція та студенти. Її проявом став мітинг на відкритті пам'ятника Котляревському.

   **Вимоги**:

   - Автономія України.
   - Дозволити використання української мови.

5. Проблеми завдяки проявам агресивної російської міжнародної політики: 1904-1905 відбувається Російсько-Японська війна. Таким чином, ця війна посилює невдоволення мас. А новий цар Микола ІІ не зрозумів цього.

### Події революції 1905-1907х років

9 січня 1905(-1907) року почалась перша російська революція. Приводом до неї стали події цього ж дня в Петербурзі - "Кривава неділя". В цій день царські війська розстріляли маніфестацію робочих. Було вбито десь 300 людей. Обурення народу щодо цього спричинили початок революції.

Кривава неділя призвела до масових страйків робітників. Протягом січня застрайкували робітники 320 заводів та фабрик України.

Починаються масові заворушення селян. 2/3 повітів були охоплені  селянськими виступами. 

Також починаються революційні заворушення в армії та на флоті:

- 14 червня-25 червня 1905 - повстання матросів на броненосці "Потьомкін" (760 ч.). Лідерами були Матюшенко, Вакулейчук. Корабель пішов до Румунії здаватися місцевій владі.
- 11-15 листопада 1905 - повстання чорноморської ескадри, 12 кораблів. Очолював лейтенант Шмідт на крейсері "Очаків". Уряд берегової артилерії розстріляв кораблі.
- 18 листопада 1905 - повстання саперів в Києві. Очолив Жаданівський. Повсталих теж розбили.

Серпень-жовтень 1905 посилюються селянські повстання. Усього 1800 повстань, завдяки яким 600 маєтків було спалено.

Кульмінацією революції стає загально-жовтневий політичний страйк робітників (1200), особливо залізничників. Страйк супроводжувався барикадними боями (були в Харкові, Одесі та Катеринославі (11 жовтня в нас було дві барикади)).

<img src="https://upload.wikimedia.org/wikipedia/commons/thumb/6/6d/%D0%98%D0%BC%D0%BF%D0%B5%D1%80%D0%B0%D1%82%D0%BE%D1%80_%D0%9D%D0%B8%D0%BA%D0%BE%D0%BB%D0%B0%D0%B9_II.jpg/500px-%D0%98%D0%BC%D0%BF%D0%B5%D1%80%D0%B0%D1%82%D0%BE%D1%80_%D0%9D%D0%B8%D0%BA%D0%BE%D0%BB%D0%B0%D0%B9_II.jpg" alt="Святий Ніколай ІІ" style="zoom: 33%;" />

17 жовтня 1905 Микола ІІ видає **маніфест**:

- Скликання парламенту, створення державної думи (102 в Україні).
- Оголошення демократичних свобод.

Буржуазія та інтелігенція задовольнились вчинком царя та вийшли з революції. Частково маніфест задовольнив селян, бо вони вважали, що парламент (дума) дасть їм поміщицькі землі. Тож кількість селянських повстань пішла на спад.

Робітники маніфестом не задовільнилися і під приводом політичних партій. Піком виступу робітників 1905 року стає грудневе збройне повстання пролетаріату в трьох містах: Харків, Горлівка (центральні бої; 16-17 грудня пролетаріат намагався захопити місто), Олександрівськ. Після придушення повстання революція пішла на спад.

Проявом замирення стає 27 квітня 1906 року в Петербурзі зібрання першої думи. В липні 1906 парламент був розпущений. У лютому 1907 збирається друга дума. 3 червня цар розігнав другу думу і ця подія називається **"Третьочервневий державний переворот"**: цар змінив свавільно-виборчий закон на користь багатіїв і ця подія означала кінець першої революції.

### Український національний рух в роки революції

Після початку першої революції спостерігалася активізація українців, які починали відстоювати свої національні права. Прояви:

- Поява україномовної преси через появу маніфесту. 
  В результаті в листопаді 1905 з'являється перша українська газета "Хлібороб". Видавав український діяч Володимир Шемет в Лубнах. Всього протягом революції з'явилося 24 україномовні видання.
  В 1905 році в Києві провідною газетою є "Громадська думка".
  З'являються україномовні книгарні та видавництва (18).

- Поява просвітів (культурно-освітніх товариств).
  В жовтні 1905 року отримала дозвіл на створення перша просвіта в Катеринославській губернії. Проте почала діяти 3 січня 1906 року.
  Всього виникло 9 просвіт (по містам) та 30 їх філій (по селам).
  Очолювали просвіти відомі представники творчої інтелігенції: Яворницький очолює Катеринославську, Леся Українка - Київську, Панас Мирний - Полтавську, Коцюбинський - Чернігівську.
  Просвіти відкривали книгарні, видавництва, бібліотеки, ставили театральні вистави, читали лекції.
  В 1910 році цар починає прикривати просвіти. До 1916 проіснувала Катеринославська.

- Поява української освіти.
  Головним чином в сільських початкових школах. Хто хотів, той навчав української учнів. В деяких містах, як в Одесі, деяким жіночим гімназіям дозволили перейти на українську. Два професори: Грушевський та Сумцов почали викладати в університетах українську мову.

- Діяльність українців в думі.
  Українці створили фракцію, яка називалась Українська думська громада (45 лише з 102). Керівником був Ілля Шраг. Їх вимоги: надати автономію українським землям, дозволити викладати українську в школах, в суді та в церкві. Вони випускали свою газету "Український вісник". Жодної з цих вимог уряд не задовольнив. В 1907 році ця фракція виникає і в другій думі. Грімач її лідер (47 цього разу). Вимоги другої думи такі ж як і у першої. Результат такий же.

  А в третій думі української фракції не було.

Таким чином, українцям вдалося добитися певних речей, але національний гніт продовжувався.

### Значення революції

Позитив:

1. В результаті революції Російська імперія починає перетворюватися на конституційну монархію, тому що з'явився документ конституційного характеру та з'явився парламент.
2. Народ добився свободи створення партій, профспілок, робітникам дозволили економічні страйки, з'явилася свобода слова для преси.
3. Селянам в 1906 році скасували платежі, зменшили їм ціну за оренду землі. Робітникам зменшили робочий день до 10 годин та збільшили платню до 21-22 рублів.

Негатив:

1. Революція не вирішила проблему з землею для селян, вона залишилась у поміщиків.
2. Невирішеність робітничого питання.
3. Раціональне гноблення нікуди не поділося.

## Українські політичні партії

На початку 20-го століття в суспільно-політичній думці на Україні існувало 3 течії:

1. Монархічна (прихильники самодержавства): створення України як монархії у вигляді гетьмонархії. Їх було мало та партію вони не створили.
   Ідеолог течії Липинський.

2. Ліберальна: прибічники хотіли побудувати буржуазну-демократичну республіку. Прихильниками були українська інтелігенція та ліберальні поміщики.
   1904 вони створили УДП (Українську демократичну партію) на чолі із Чикаленком. В цьому ж році виникає УРП (Українська радикальна партія) на чолі із Єфремовим та Грінченком. Члени партії теж інтелігенція та студенти. 1905 року ці дві партії об'єдналися у **УДРП** на чолі із Чикаленком і Єфремовим.
   1906 УДРП провела з'їзд та ухвалила програму, що передбачала боротьбу за автономію України. Партія брала участь в виборчих компаніях, агітувала, але підтримку в масах не здобула.

3. Революційно-демократична (найбільш популярна): передбачала перебудову українського суспільства на соціалістичних засадах, тобто прибічники ґрунтували на Маркса.
   **1900** в Харкові місцевими студентами була заснована **РУП** (Революційна українська партія). Її лідером був **Дмитро Антонович**. В партії була молодь, були вчителі шкіл (переважно сільських) та гімназисті.
   Всього було 6 місцевих організацій. Спочатку роль програм виконувала брошура "Самостійна Україна". Її написав юрист Харківщини Міхновський (1900 рік).:

   - 1 ідея (думка): треба створити незалежну соборну українську державу від Карпат до Кавказьких гір.
   - 2 ідея: "Україна для українців". 

   Багато членів РУП вважали це нереальним та боролися за автономію. Тому у 1902 відбувається розкол: Міхновський та його прибічники уходять та створюють УНП (Українську народну партію). Її лідером став Міхновський та це була єдина українська партія, що виступала за незалежність.
   1905 Міхновський підготував програму "10 заповідей". Тактика була теж радикальна: члени вважали, що потрібно повалити царизм. Це виливається у терор проти пам'ятників.
   1904 новий розкол РУП: відділяється партія "Спілка" (або **УСДС**) - Український соціал-демократичний союз. Міленівський - лідер. Партія головним чином складалася з селян і була значно більшою (6000 осіб). Була подібною до російських меньшовиків.
   В грудні 1905 році РУП провела другий з'їзд та переформувалася у **УСДРП** - українська соціал-демократична робітнича партія. Її лідерами були Винниченко та Петлюра. Партія ставила наголос на національні питання: висунули ідею щодо автономії України. В її складі було 3000 осіб та складалася з україномовних робітників. Тактика: організація страйків.

Після революції 1905-1907 років царизм задав українським партіям удар. В результаті УДРП та "Спілка" розпалися, УСДРП виїхали за кордон або пішли в підпілля.

В 1908 році із залишків УДРП та РУП в Києві було сформовано ТУП (Товариство Українських Поступовців). Її лідерами були Грушевський та Єфремов. Організація стояла на ліберальних засадах та займалася виборами до державної думи.

Таким чином, українські політичні партії були нечисельними та підтримкою селян і робітників не користувалися і тому не дуже активно впливали на Україні.

> ## Cемінар. Україна на початку 20 ст. Столипінська аграрна реформа (1906).
>
> Мітинг - це організована форма політичних дій, оскільки в нього є організатори, цілі та завдання.
>
> Страйк - організоване масове або часткове припинення роботи з якоїсь мети.
>
> Есери (соціалісти-революціонери) - російська партія, що утворилася з об'єднання різних народницьких груп у Росії й на еміграції 1901 року.
>
> Більшовики - члени лівого (ленінського) крила РСДРП після її розколу на більшовиків та меншовиків. Більшовиків, прихильників Леніна була більшість на другому з'їзді партії в 1903 році.
>
> Меншовики - члени помірного крила російської соціал-демократичної робітничої партії (РСДРП), яку очолював Ю. О. Мартов.
>
> Анархізм - суспільно-політична течія, що прагне до максимально-можливого визволення особистості, знищення всякої державності, створення федерації дрібних автономних асоціацій виробників і споживачів.

# VІІ тема. Революція 1917 року та громадянська війна в Україні

## План

1. Перемога лютневої буржуазної революції 1917 та повалення самодержавства. Виникнення в Україні Центральної Ради.
2. Діяльність Центральної Ради навесні та влітку 1917 року. І та ІІ універсали.
3. Проголошення УНР та початок громадянської війни в Україні (листопад 1917 - квітень 1918).
4. Внутрішня та зовнішня політика гетьманату Скоропадського.
5. Прихід до влади "Директорії" та причини її поразки.
6. Встановлення радянської влади в Україні. Політика "воєнного комунізму".

## Перемога лютневої буржуазної революції 1917 та повалення самодержавства. Виникнення в Україні Центральної Ради

Причини другої або лютневої демократичної революції в Росії:

1. Невирішеність аграрного і робітничого питань.
1. 1914 почалась Перша Світова і Росія вступила у війну. Вона для Росії була невдалою і погіршила матеріальне становище простих людей і в 1916 році виникає політична криза.

23 лютого 1917 в столиці імперії Петрограді (Петербурзі) відбувається революція. Застрайкували всі фабрики і заводи. 

26 лютого відбувається Друга кривава неділя та війська знову почали стріляти. Після цього армія перейшла на бік повсталих.

<img src="https://upload.wikimedia.org/wikipedia/commons/1/1d/Down_with_the_eagle_%282%29.jpeg" alt="Геть Орла!" style="zoom: 67%;" />

27 лютого повсталі захопили столицю. Це стає днем перемоги Другої буржуазної демократичної революції. Результат: повалення самодержавства.

2 березня Микола ІІ зрікається престолу на користь свого брата Михайла, але він підписав зречення на наступний день.

В Петрограді було сформовано тимчасовий уряд. На осінь призначили вибори устрою. І владу на місцях представляли губернські комітети. Виникає ще влада Рада Робітничих Депутатів (в Україні 113 рад.). Там засідали представники соціалістичних партій (більшовики, меншовики).

В Україні виникає третя влада: 4 березня 1917 - УЦР (Українська Центральна Рада). Створили її в Києві на засіданні ТУП. Лідер - Михайло Грушевський.

<img src="https://upload.wikimedia.org/wikipedia/commons/thumb/0/0e/Hrushevskyi_Mykhailo_XX.jpg/500px-Hrushevskyi_Mykhailo_XX.jpg" alt="Грушевський" style="zoom:50%;" />

Це була регіональна національна влада. Їм потрібна була підтримка і заради легітимності. 6 квітня 1917 в Києві проводився збір: 900 чоловік.

Цей конгрес проводив два завдання:

1. Обрати новий склад Центральної Ради: 150 осіб. І Грушевського тут же обрали головою Центральної Ради.

   Центральна Рада стає своєрідним українським парламентом. Працювали сесійно, збирались раз на місяць. Всього було дев'ять сесій.
   Була створена президія Мала рада як постійно діюча президія.

   > Вікі:
   >
   > Спочатку існувала як виконавчий комітет УЦР (офіційна назва — Комітет УЦР). У кінці квітня 1917 року до складу Малої ради входили М. Грушевський (голова), С. Єфремов і В. Винниченко — заступники голови, члени — X. Барановський, В. Бойко...
   >
   > Після створення Генерального Секретаріату Комітет УЦР 6 липня 1917 року було перейменовано у Малу Раду. Мала Рада мала здійснювати підготовчі та, до певної міри, законодавчі функції між сесіями УЦР. На засіданнях Малої Ради обговорювали і готували проєкти рішень всіх найважливіших поточних політичних, економічних і військових питань, які пізніше затверджували на сесії УЦР. Щомісяця скликала сесії Центральної Ради, в разі потреби — надзвичайні. В липні 1917 року в Малу Раду входили 40 представників від політичних фракцій УЦР, Президії Центральної Ради і Рад робітничих, селянських і солдатських депутатів та 18 членів від національних меншин.

2. Конгрес визначив основну мету ЦР: боротьба за автономію.
   В травні 1917 року рада на чолі із Винниченком їде в Петроград прохати автономію. Але Тимчасовий Уряд цього не прийняв та навіть чути не хотів. Тоді далі вони вирішили самостійно виборювати автономію.

## Діяльність Центральної Ради навесні та влітку 1917 року. І та ІІ універсали.

Травень 1917 - ЦР створила українську армію. В Києві було сформовано два полки: Хмельницького (5000 осіб) та Полуботка (3500 осіб).

Для того щоб посилити підтримку серед мас в травні ЦР проводить селянський, робітничий та військові з'їзди. Ці з'їзди підтримали ЦР в боротьбі за автономію.

На другому військовому з'їзді **10 червня 1917 року проголошується Перший універсал**: проголосив автономію України в складі Росії.

![Проголошення Першого Універсалу](https://upload.wikimedia.org/wikipedia/commons/thumb/6/69/%D0%9F%D1%80%D0%BE%D0%B3%D0%BE%D0%BB%D0%BE%D1%88%D0%B5%D0%BD%D0%BD%D1%8F_%D0%9F%D0%B5%D1%80%D1%88%D0%BE%D0%B3%D0%BE_%D0%A3%D0%BD%D1%96%D0%B2%D0%B5%D1%80%D1%81%D0%B0%D0%BB%D1%83_%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%BE%D1%97_%D0%A6%D0%B5%D0%BD%D1%82%D1%80%D0%B0%D0%BB%D1%8C%D0%BD%D0%BE%D1%97_%D0%A0%D0%B0%D0%B4%D0%B8_%D0%B4%D0%BE_%D0%BD%D0%B0%D1%80%D0%BE%D0%B4%D1%83_%D0%A3%D0%BA%D1%80%D0%B0%D1%97%D0%BD%D0%B8_%D0%BF%D1%96%D1%81%D0%BB%D1%8F_%D0%BC%D0%BE%D0%BB%D0%B5%D0%B1%D0%BD%D1%8E_%D0%BD%D0%B0_%D0%A1%D0%BE%D1%84%D1%96%D0%B9%D1%81%D1%8C%D0%BA%D1%96%D0%B9_%D0%BF%D0%BB%D0%BE%D1%89%D1%96._%D0%A7%D0%B8%D1%82%D0%B0%D1%94_%D0%9C._%D0%9A%D0%BE%D0%B2%D0%B0.jpg/440px-thumbnail.jpg)

15 червня створюється уряд при ЦР: генеральний секретаріат (виконавчий орган) на чолі із Винниченком. До нього ввійшло 8 генеральних секретарів, із них 5 членів УСДРП.

28 червня делегація Тимчасового Уряду їде до України. Результат зустрічі: Тимчасовий уряд погодився визнати Центральну Раду та генеральний секретаріат і погодився відкласти проголошення автономії на осінь до виборів. Склад ЦР мав поповнитися на третину росіянами, поляками та євреями і в результаті в раді було 822 особи. Суть компромісу було видано як **Другий універсал 3 липня 1917**. Це був крок назад у порівнянні з першим універсалом.

В Україні Другий універсал викликав невдоволення. 5 липня 1917 в Києві збройне повстання: "Повстання полуботківців". Другий полк Полуботка очолив Міхновський. Мета: примусити керівництво ЦР скасувати другий універсал та проголосити незалежність. Керівництво ЦР наказали придушити повстання - 7 липня.

Центральна Рада вирішує питання повноважень з центром та генеральним секретаріатом. 4 серпня видає тимчасову інструкцію, де були тимчасові повноваження (видав Тимчасовий уряд). Ця інструкція суттєво обмежила, виключались:

- військові питання;
- продовольчі питання;
- питання зв'язку;
- повноваження обмежувалися п'ятьма губерніями: з дев'яти українських виключили три південні та Харківську.

Поки займалися цим ситуація в Україні погіршилась: наростає економічна криза, інфляція, землі не дають, війна продовжується. Політичний капітал ЦР та її рейтинг впав. Відповідно починає зростати популярність у більшовиків, а ЦР втрачає рейтинг.

## Проголошення УНР та початок громадянської війни в Україні (листопад 1917 - квітень 1918)



>## Семінар. Політика "воєнного комунізму" в 1919-1921 роках. Причини впровадження, зміст та наслідки.
>
>...

# VІІІ тема. Розвиток українських земель в міжвоєнний період 1921-1939

## План

1. Нова економічна політика (НЕП) в Україні та її наслідки.
2. Становище західноукраїнських земель 1940х років.

> Концесія - договір про передачу природних багатств, підприємств, інших господарських об'єктів, що належать державі чи місцевим органам владі, в тимчасову експлуатацію іншим державам, іноземним фірмам, приватним особам.
>
> Продподаток - натуральний податок з селянських господарств, замість продрозкладки.
>
> Продрозкладка - система примусової заготівлі сільськогосподарських продуктів в 1918-21 роках. Введена рішенням Раднаркому у Радянській Росії і поширена на території УНР військовою силою.
>
> Комнезам (КНС, Комітет незаможних селян) - орган радянської влади на селі в Україні в 1920-1933 роках.



> ## Семінар. Нова економічна політика 1921-1928 років. Причини впровадження, зміст реформи та наслідки.
>
> ...